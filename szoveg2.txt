A tatai lakosság a Budapestről menekülőktől szerzett információt a Budapesti történésekről, mert a rádió és az újságok tartalma korlátozva volt.


A tatai népfelkelés 1856. október 26-án


Az ellenforradalmi erők Tata város területén 1956. október 26-án kezdték meg romboló
munkájukat. A délutáni órákban fiatalemberekből álló csoportok kezdtek gyülekezni, majd
tehergépkocsin járták be a város utcáit. Az esti órákban első tettük a szovjet hősi emlékmű
meggyalázása és rombadöntése volt. A fegyveres banditák megtámadták a Járási
Rendőrkapitányságot. A Járásbíróság börtönéből kiszabadították a közönséges
bűncselekmények miatt elítélteket, és felfegyverezték őket.

Az ellenforradalmi erők országunkat pusztulásba vitték volna, ha november 4-e nem
következik be. November 5-én a Munkás-paraszt Kormány felhívására a helyükről elmozdított
tanácsi dolgozók megjelentek munkahelyükön, megkezdték munkájukat. Bár a ’nemzeti
tanács’ megkísérelte, hogy tovább működjön, újabb ülést akart összehívni, mikor látta, hogy a
tanácsi dolgozók visszajöttek, a végrehajtó bizottság megkezdte munkáját, akkor a
tanácsházán beszüntették a további működésüket. A végrehajtó bizottság első feladata volt a
városi Magyar Szocialista Munkás Párt ideiglenes intéző bizottságával, hogy a lakosság
élelmiszer-ellátását, tüzelőellátását biztosítsa. Közlekedési nehézség ellenére sikerült
tüzelővel ellátni a kórházat, iskolákat, bölcsődéket, napközi otthonokat. Tata város területén
az ellenforradalmi események és sztrájkok közel 50 millió Ft kárt okoztak.

